Varázslók



Lev Grossman

Lev Grossman (született 1969. június 26-án) amerikai regényíró és újságíró, a Varázslók-trilógia szerzője: A varázslók (2009), A varázslókirály (2011) és A varázslók földje (2014). 2002 és 2016 között a Time magazin könyvkritikusa és vezető technológiai cikkírója volt.

Grossman írt a The New York Times, a Wired, a Salon.com, a Lingua Franca, az Entertainment Weekly, a Time Out New York, a The Wall Street Journal és a The Village Voice számára. Tagja volt a National Book Critics Circle igazgatótanácsának és elnöke a Fiction Awards Panel-nek. 2015 májusában Grossman tartotta a harmadik éves Tolkien Lecture-t az oxfordi Pembroke College-ban

Forrás: wikipedia {https://en.wikipedia.org/wiki/Lev_Grossman}





Könyvek

A varázslók

A többi fiatalhoz hasonlóan Quentin Coldwater sem hisz a varázslatokban egészen addig, míg egy zártkörű és titkos egyetem hallgatója nem lesz New York egy eldugott részében. S noha a tanulás évei úgy telnek, mint bárhol máshol – barátokra tesz szert, rendszeresen lerészegedik, majd idővel lefekszik valakivel, akibe beleszeret –, a titkos tudás örökre megváltoztatja őt. Kitűnően sajátítja el a modern varázstudományt, ám a szíve mélyén mindig is vágyott nagy kalandot és boldogságot nem kapja meg hozzá. Egy nap a barátaival azonban felfedeznek valami hatalmasat, ami mindent megváltoztathat.



A varázslókirály

Quentin és barátai elfoglalták Filloryt, királyokként és királynőkként uralkodnak a mesés világ felett, ahol semmi dolguk nincs, mint élvezni a hőstörténetek végén jutalmul járó boldogságot és vagyont. Egy nap azonban a felhőtlen uralkodásnak vége szakad: előbb a mágikus órafákkal történik valami borzalmas, majd kisvártatva egy nyúl halált és pusztulást jósol a világra. Quentin hajóra száll Juliával, hogy a rejtély végére járjon, azonban Filloryt elhagyva még ő sem sejti, hogy a varázslás és ezzel együtt minden varázslatos dolog mekkora veszélybe került, az idejük pedig már jócskán fogytán van.



A varázsló birodalma

Quentin Coldwatert száműzték Filloryból, a mesés világból, amiben hitt és amit egész életében keresett. Vesztenivaló híján most visszatér varázslatos utazásainak kiindulópontjába, a Varázskapu Egyetemre, ám nem telik el sok idő, és a múlt kísérteni kezdi. Egy ragyogó elméjű fiatal egyetemistával együtt hamarosan útra kel, előbb az Antarktiszra, ahol régi barátokkal találkozik, majd egy szürke mágiával és elkeseredett, kétes alakokkal teli világba. Eközben Fillory mágikus határai gyengülni kezdenek, és északról egy barbár sereg támadást indít ellene. Eliotnak és Janetnek - Filloy királyának és királynőjének - hajóra kell szállniuk, hogy elvégezzenek egy veszélyes, utolsó küldetést.






Karakterek

    Quentin Coldwate
    Alice Quinn
    Eliot Waugh
    Josh Hoberman
    Janet
    Penny (William)
    Julia Wicker




Magyar kiadás

ISBN	Megjelenés	Cím Oldalakszáma
9786155522895   Avarázslók  2015    448
9786155522895   Avarázslókirály 2015    416
9789634190516   Avarázslóbirodalma  2016    416

