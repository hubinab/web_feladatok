<!DOCTYPE html>
<html lang="hu">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Gyeplabda</title>
</head>
<body>
    <div id="oldal">
        <h1>Gyeplabda</h1>

        <div class="olimpia"><img src="./img/summer-youth-olympics.jpg" alt="Gyephoki játékosok" title=" kép a 2018-as nyári ifjúsági olimpián készült">
            <p>
                Gyeplabda a 2018-as nyári ifjúsági olimpián
            </p>
        </div>
        <p>
            A <b>gyeplabda</b> (régiesen: <i>gyephockey</i>, angolul <i>field hockey</i>) olimpiai csapatjáték, 
            amelyet két 11 fős csapat (egy kapus és 10 mezőnyjátékos) játszik egymás ellen. 
            A játék célja, hogy a játékosok a speciális ütővel a labdát az ellenfél kapujába 
            juttassák. A mezőnyjátékosok csak az ütővel érhetnek a labdához.
        </p>
        <p>
            Az olimpiákon a játék szabadtéri – alap – változatát játsszák, 
            ezenkívül létezik a játék teremben játszott változata is.
        </p>

        <ul>
            <li><a href="#tortenete">Története</a></li>
            <li><a href="#jatekter">A játéktér</a></li>
            <li><a href="#jatekosok">A játékosok</a></li>
            <li><a href="#felszereles">A játék felszerelése</a></li>
            <li><a href="#uto">Ütő</a></li>
            <li><a href="#labda">Labda</a></li>
            <li><a href="#merkozes">A mérkőzés</a></li>
            <li><a href="#versenyek">Fontosabb versenyek</a></li>
            <li><a href="#hivatkozasok">Hivatkozások</a></li>
        </ul>

        <h2 id="tortenete">Története</h2>

        <p>
            A gyeplabda Angliából származik, ahol a 19. század közepén 
            kezdték ezt a sportot űzni. Angliából hamarosan elkerült a 
            brit gyarmatokra. Az európai kontinensen azonban csak az 
            1900-as évek elején kezdték el kultiválni az Angliához 
            legközelebb eső államokban, mint Franciaországban, Belgiumban, 
            Hollandiában és Németországban. A gyephockey Magyarországon 
            aránylag későn vert gyökeret. A kezdeményezés a Magyar 
            Athlétikal Club érdeme, amelynek pályáján az 1908. év tavaszán,
            a klubnak jéghockeyt (bandy) űző tagjai próbálkoztak először 
            ezzel a sportággal; ugyanezen év tavaszán bemutató mérkőzésre 
            meghívták a bécsi cs. és kir. konzuli Akadémia, valamint 
            a Wiener Athletiksport Club csapatait.
        </p>

        <h2 id="jatekter">A játéktér</h2>
            <img src="./img/hockeyfeld.png" alt="">
            <p>A szabadtéri gyeplabda játéktere 91,4 méter hosszú, 
               és 55 méter széles, ami középvonallal, és két 
               negyedvonallal hosszában négy részre osztott. 
               A kaputól egy 14,63 méter sugarú félkör található 
               ezen belül pedig a kaputól 6,475 méterre egy pont, 
               a büntetőpont. A kaputól két oldalra 5-5 méterenként 
               két-két, az alapvonalra merőleges vonal található. 
               A pálya talaja általában műfű.
            </p>

        <h2 id="jatekosok">A játékosok</h2>
            <p>A szabadtéri gyeplabdát 11 játékos – 10 mezőnyjátékos 
               és egy kapus – játssza. A kapus fejvédőt, kéz- és 
               lábvédőt visel. A mezőnyjátékosok kézvédőt, fogvédőt 
               és sípcsontvédőt viselhetnek. A gyeplabdában, a 
               kézilabdához hasonlóan, folyamatosan lehet cserélni.
            </p>

        <h2 id="felszereles">A játék felszerelése</h2>
            <h3 id="uto">Ütő</h3>
                <p>A gyeplabda jellegzetes eszköze az ütő. 
                   Az ütő egy nyélből és egy, a bal oldalán lapos, 
                   hajlított fejből áll. Fontos, hogy ellentétben a 
                   jégkoronggal, nincsen külön jobbkezes és balkezes ütő. 
                   A labdához kizárólag az ütő lapos oldalával lehet hozzáérni. 
                   Az ütőnek át kell férnie egy 51 milliméter belső átmérőjű karikán
                </p>
        <h2 id="labda">Labda</h2>
            <p>A labda gömbölyű, kerülete 224 és 235 milliméter között lehet, 
               súlya 156 és 163 gramm közötti. Bármilyen anyagból készülhet.
            </p>

        <h2 id="merkozes">A mérkőzés</h2>
            <p>A szabadtéri gyeplabda játékideje kétszer 35 perc, 
                5 perc szünettel. A labdához a mezőnyjátékosok kizárólag 
                az ütővel, annak is a lapos felével érhetnek. A kapus a 
                labdához bármely testrészével hozzáérhet, sőt azt rúghatja is, 
                megfognia, vagy ráfeküdnie azonban nem szabad. A labdát 
                teremben a kapura lövést leszámítva nem szabad megemelni, 
                műfüvön is csak akkor, ha az nem veszélyezteti a játékosok 
                testi épségét. A játékos csak akkor szerelhet, ha abban a 
                helyzetben van, hogy ezt a másik játékos testének érintése nélkül megteheti.
            </p>
            <p>A szabályok megszegéséért csak akkor jár büntetés, 
                ha a másik csapat a szabályszegéssel hátrányba került. 
                Szabadütést kell ítélni a körön kívül elkövetett 
                szabálytalanságok miatt. Büntető kornert kell ítélni a 
                körön belüli, de nem gólt megakadályozó szabálytalanságért, 
                illetve a saját 22-es vonalon belül elkövetett szándékos szabálytalanságért. 
                Büntető korner esetén a támadó csapat egyik játékosa az alapvonal 
                egy pontjáról középre a vonalon kívül elhelyezkedő játékoshoz adja 
                be a labdát. A védekező csapat legfeljebb öt játékosa az alapvonal 
                mögött helyezkedik el. A beadás pillanatában ők berohanva 
                megpróbálják megakadályozni a középről érkező lövést. 
                Büntetőlövést kell ítélni akkor, ha a védekező játékos 
                a körön belül szabálytalanul góllövést akadályoz meg, 
                illetve ha a körön belül egy olyan támadójátékossal szemben 
                követnek el szándékos szabálytalanságot, aki a labdát birtokolta, 
                vagy lehetősége volt megjátszani azt.
            </p>

            <p>A mérkőzést az a csapat nyeri, amelyik több gólt üt. 
                Gólt kizárólag a kapu előtti félkörön belülről lehet elérni.
            </p>

        <h2 id="versenyek">Fontosabb versenyek</h2>
            <p>A legfontosabb esemény az olimpia. Első alkalommal az 1908. évi 
               nyári olimpiai játékokon, Londonban volt programban, a nők 
               először 1980-ban, Moszkvában szerepeltek. A legtöbb aranyérmet 
               összesítve, és a férfiak között India szerezte eddig – nyolcat –, 
               míg a nők között Ausztrália és Hollandia vezet holtversenyben 
               három aranyéremmel. A Londoni olimpián (csak úgy mint Pekingben) 
               a férfiaknál Németország, a nőknél Hollandia nyert. Bár sokáig 
               India és Pakisztán volt a sportág két vezető hatalma, az utóbbi 
               időben az európai országok erőteljes előretörése figyelhető meg. 
               Világbajnokságot négy-, Európa-bajnokságot kétévente rendeznek.
            </p>

        <h2 id="hivatkozasok">Hivatkozások</h2>
        <ul>
            <li><a href="https://en.wikipedia.org/wiki/Field_hockey_at_the_Summer_Olympics">Gyephoki a nyári olimpiai játékokon</a></li>
            <li><a href="https://en.wikipedia.org/wiki/Women%27s_FIH_Hockey_World_Cup">Női Gyephoki Világbajnokság</a></li>
            <li><a href="https://en.wikipedia.org/wiki/Men%27s_FIH_Hockey_World_Cup">Férfi Gyephoki Világbajnokság</a></li>
        </ul>
        
        <p>Forrás:<a href="https://hu.wikipedia.org/wiki/Gyeplabda" target="_blank">wikipedia.org</a></p>

        <a href="#top">Az oldal tetejére</a>
        <br>
        <br>
        <br>
        <br>
    </div>
</body>
</html>