<!DOCTYPE html>
<html lang="hu">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Petőfi - Anyám tyúkja</title>
</head>
<body>
    <h1>Petőfi</h1>
    <h2>Anyám tyúkja</h2>

        <p>
            Ej, mi a kő! <b>tyúk</b>anyó, kend <br>
            A szobában lakik itt bent? <br>
            Lám, csak jó az isten, jót ád, <br>
            Hogy fölvitte a kend dolgát! <br>
        <p>
        </p>
            Itt szaladgál föl és alá, <br>
            Még a ládára is fölszáll, <br>
            Eszébe jut, kotkodácsol, <br>
            S nem verik ki a szobából. <br>
        <p>
        </p>
            Dehogy verik, dehogy verik! <br>
            Mint a galambot etetik, <br>
            Válogat a kendermagban, <br>
            A kiskirály sem él jobban. <br>
        <p>
        </p>
            Ezért aztán, <b>tyúk</b>anyó, hát <br>
            Jól megbecsűlje kend magát, <br>
            Iparkodjék, ne legyen ám <br>
            Tojás szűkében az anyám. - <br>
        <p>
        </p>
            <i>Morzsa</i> kutyánk, hegyezd füled, <br>
            Hadd beszélek mostan veled, <br>
            Régi cseléd vagy a háznál, <br>
            Mindig emberűl szolgáltál, <br>
        <p>
        </p>
            Ezután is jó légy, <i>Morzsa</i>, <br>
            Kedvet ne kapj a <b>tyúk</b>husra, <br>
            Élj a <b>tyúk</b>kal barátságba'... <br>
            Anyám egyetlen jószága. <br>
        <p>
        </p>

        <p>Vác, 1848. február</p>

        <a href="petofi.html">Vissza az előző oldalra</a> 
         <br>
         <br>
</body>
</html>