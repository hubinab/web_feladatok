<!DOCTYPE html>
<html lang="hu">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Petőfi - Faluvégén</title>
</head>
<body>
    <h1>Petőfi</h1>
    <h2>Faluvégén</h2>
    <p>
        Falu végén kurta kocsma... <br>
        Falu végén kurta kocsma, <br>
        Oda rúg ki a Szamosra, <br>
        Meg is látná magát benne, <br>
    </p>
    <p>
        Ha az éj nem közelegne. <br>
        Az éjszaka közeledik, <br>
        A világ lecsendesedik, <br>
        Pihen a komp, kikötötték, <br>
    </p>
    <p>
        Benne hallgat a sötétség. <br>
        De a kocsma bezzeg hangos! <br>
        Munkálódik a cimbalmos, <br>
        A legények kurjongatnak, <br>
    </p>
    <p>
        Szinte reng belé az ablak. <br>
        "Kocsmárosné, aranyvirág, <br>
        Ide a legjobbik borát, <br>
        Vén legyen, mint a nagyapám, <br>
    </p>
    <p>
        És tüzes, mint ifju babám! <br>
        Húzd rá cigány, húzzad jobban, <br>
        Táncolni való kedvem van, <br>
        Eltáncolom a pénzemet, <br>
    </p>
    <p>
        Kitáncolom a lelkemet!" <br>
        Bekopognak az ablakon: <br>
        "Ne zugjatok olyan nagyon, <br>
        Azt üzeni az uraság, <br>
    </p>
    <p>
        Mert lefeküdt, alunni vágy." <br>
        "Ördög bújjék az uradba, <br>
        Te pedig menj a pokolba!... <br>
        Húzd rá, cigány, csak azért is, <br>
    </p>
    <p>
        Ha mindjárt az ingemért is!" <br>
        Megint jőnek, kopogtatnak: <br>
        "Csendesebben vigadjanak, <br>
        Isten áldja meg kendteket, <br>
    </p>
    <p>
        Szegény édesanyám beteg." <br>
        Feleletet egyik sem ad, <br>
        Kihörpentik boraikat, <br>
        Végét vetik a zenének <br>
        S hazamennek a legények. <br>
    </p>

    <p>Szatmár, 1847. augusztus</p>

    <a href="petofi.html">Vissza az előző oldalra</a>
    <br>
    <br>

</body>
</html>